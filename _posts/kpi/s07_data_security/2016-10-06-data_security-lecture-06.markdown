---
layout: post
title: "Лекція 6. Мандатні списки і списки доступу."
date: 2016-10-06 14:33:06 +0300
categories: kpi_s07_data_security
---

## 9. Мандатні списки та списки доступу

Матриці доступу на 70-80% складаються із `0`, так як користувачі, в основному, мають доступ до невеликої частини ресурсів.

Для зменшення об'єму інформації, що зберігається, є сенс розбити матрицю доступу на рядки та стовпці.У випадку, якщо матрицю розбивають на рядки, отримуємо *мандатні списки*. При цьому, в мандатних списках *відсутні нулі*. Таким чином, довжина мандатного списку становить ~20% довжини запису в матриці доступу.

**Мандатний список** являє собою записи тих об'єктів, котрі, по-перше, зареєстровані в системі, а, по-друге, мають право доступу як мінімум до одного ресурсу. Довжина мандатного списку у кожного суб'єкта індивідуальна, але в середньому вона становить 20% -- 25% від запису в матриці доступу.

При розбитті матриці на стовпці ми отримуємо *список доступу*. Як і мандатні списки, списки доступу не включають записи із нульовими значеннями.

В комп'ютерних системах, де кількість суб'єктів постійна, а об'єкти змінюються динамічно, є сенс використовувати *мандатні списки*.

Якщо в системі кількість об'єктів стабільна, а суб'єкти міняються динамічно, то є сенс використовувати *списки доступу*.

В решті випадків списки доступів і мандатні списки абсолютно еквівалентні.

## 10. Механізм замків та ключів

```
+--------+
|REWMAO:Z| 
+--------+

Z = 0001 -- рядок символів
```

1. Коли користувач S1 звертається до об'єкта O2, він додатково надає ключ K.
2. Якщо ключ співпадає із замком, то розглядаються права користувача до об'єкту, інакше -- права користувача відносно об'єкту -- `000000`

Механізм замків та ключів вимагає внесення змін у диспечер доступу, так як за замовчуванням диспечери доступу не підтримують такого механізму.

# Розділ 3. Криптографічні моделі.

## 1. Основні визначення в області криптографії

**Криптографія** (_kryptos -- таємниця graphos -- пишу_) -- наука про спеціальні перетворення інформації з метою приховання її семантики.

Криптоперетворення реалізовуються за допомогою криптоалгоритмів.

**Шифрування** -- процес перетворення вихдного тексту з використанням спеціальних механізмів з метою приховання семантики вихідного тексту.

**Розшифрування** -- процедура зворотнього перетворення шифротексту у вихідний текст. При цьому має бути відомим алгоритм шифрування і має бути відомим ключ шифрування.

**Дешифрування** -- процедура відновлення вихідного тексту на основі шифротексту. При цьому алгоритм шифрування може бути невідомим і однозначно невідомий ключ шифрування.

**Криптоалгоритм** -- послідовність дій, направлених на реалізацію процедури шифрування і розшифрування. Важливою властивістю будь-якого криптоалгоритму є його оборотність. Криптоалгоритм має забезпечувати при наявності ключа можливість відновлення інформації.

**Ключ шифрування** -- певна послідовність символів, яка слугує у якості вхідної і змінної частини алгоритму шифрування. Ключ обов'язково має бути секретним, хоча є випадки, коли використовується пара ключів. Тоді тільки один із них є секретним.

Довжина ключа шифрування може бути фіксованою або змінною. Все це залежить від алгоритму шифрування.

**Криптостійкість алгоритму** -- число операцій (макрооперацій), котрі мають бути здійснені в середньому при проведенні процедури дешифрування.

**Час стійкості шифротексту** -- часовий інтервал, котрий знадобиться злочинцю для відновлення вихідного тексту по наявному шифротексту без ключа. Час стійкості шифротексту -- суб'єктивна характеристика. Вона залежить від засобів, що застосовується при дешифруванні.

**Швидкість шифрування** -- об'єм інформації (переважно в байтах), яку криптосистема здатна перетворити за 1 секунду. Сучасні засоби дозволяють за 1 секуднду зашифрувати і розшифрувати 10МБ за 1 секунду.
